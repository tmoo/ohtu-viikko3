"Start, Stop, Continue, More of, Less of Wheel" on nopea, alle puoli tuntia kestävä palautesessio. Siinä tavoitteena on parantaa ryhmän työskentelyä muokkaamalla käytäntöjä. Ryhmä käy läpi viisi eri kategoriaa (nimessä mainitut) ja esittävät asioita, jotka kuuluvat kuhunkin. Käytännössä siis keksitään asioita, joita 1) ei tehdä, mutta olisi hyvä aloittaa, 2) tehdään, mutta olisi hyvä lopettaa, 3) tehdään ja olisi hyvä jatkaa, 4) tehdään ja olisi hyvä tehdä enemmän ja 5) tehdään, ja tulisi tehdä vähemmän. Kommentit kirjataan ylös.

"Glad, Sad, Mad" on tekniikka, jossa ryhmäläiset kertovat asioita, joista ovat iloisia tai surullisia, tai joiden takia ovat vihaisia. Iloiset asiat ovat asioita, jotka ovat menneet hyvin. Surulliset asiat ovat jotain, mikä ryhmän työskentelyssä on mennyt huonosti. Vihainen-kategoriaan kuuluvat asiat ovat jotain, mikä on mennyt huonosti, mutta ei välttämättä ryhmän toiminnan seurauksena, vaan jonkun ulkoisen seikan vuoksi. Kun ryhmän jäsenet ovat kirjanneet omat kommenttinsa, esittelevät he ne toisilleen ja äänestävät kommenttien prioriteetin. Niistä keskustellaan äänten alenevassa järjestyksessä kunnes kaikki on käyty läpi tai aika loppuu. Metodi vie yhteensä aikaa alle tunnin.
